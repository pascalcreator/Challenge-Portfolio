# Challenge Portfolio: Technische Eisen

## Onderdelen:

- Een Menu dat linkt naar de verschillende pagina's.
- Pagina "About"
    > Dit is de pagina die een bezoeker als eerste ziet als hij op je portfolio komt. Deze moet `index.html` heten. Op deze pagina introduceer je jezelf en geef je een korte uitleg over wat een bezoeker kan verwachten van de rest van je portfoliowebsite.
- Pagina "Interests"
    > Op deze pagina kun je dieper ingaan op eventuele hobby's en/of interesses. Is het leuk om te linken naar een externe pagina met meer informatie, doe dit dan ook en zorg ervoor dat de bezoeker een beeld krijgt van de reden dat je geïnteresseerd bent in een item.
- Pagina "Projects"
    > Op deze pagina heb je plek om de software-ontwikkelingsprojecten te presenteren waarop je trots bent. Je hebt misschien nog niet veel echte projecten gemaakt maar dit zal tijdens je opleiding natuurlijk veranderen. Link voor nu naar minstens 3 projecten, dit mogen ook taken of eindopdrachten zijn, die je leuk of interessant vond.  
        > :rocket: **TIP**: bedenk een structuur die je gemakkelijk kan uitbreiden met nieuwe projecten.
- Pagina "Contact"
    > Hier kun je aangeven op welke manier bezoekers van je portfolio contact met je kunnen opnemen. Denk hierbij aan het vermelden van je ROC-emailadres (voornaam.achternaam@student.rocva.nl, *niet* je studentennummer@talnet.nl!) en eventuele links naar Social Media.  
        > 
        > :warning: **LETOP**: als je linkt naar social media, bedenk dan dat je portfolio gezien gaat worden door stagebedrijven en later misschien eventuele werkgevers. Zorg er dus voor dat je alleen linkt naar accounts die daar geschikt voor zijn en bij de bezoeker een proffesionele indruk achterlaten.
   
## Technische eisen

### Elke pagina bevat:

1. De root van je portfolio website moet de `/portfolio` map zijn. Dit is dus waar je `index.html` staat.
2. Elke pagina is correct opgebouwd met `DOCTYPE`, `HTML`, `HEAD` en `BODY` elementen.
3. Elke pagina bevat een correcte titel voor de desbetreffende pagina in het `TITLE` element
4. Het menu is zichtbaar en bruikbaar op elke pagina 
5. Elke pagina is logisch verdeeld en er wordt gebruikt gemaakt van semantische elementen. (`NAV`, `HEADER`, `SIDEBAR`, `MAIN`, `ARTICLE` en/of `FOOTER`)
6. CSS en Javascript code staat in externe bestanden in een eigen submap (`/css` en `/js`) van de website en wordt gelinked vanuit de html bestanden

### Javascript

Je hebt nog niet heel veel ervaring met Javascript en je zal dit ook pas later echt gaan gebruiken om realistische functionaliteiten in te gaan bouwen op een website. Voor deze challenge voegen we een ietswat vergezocht stukje functionaliteit toe.

1. Zorg ervoor dat als een bezoeker op je pagina komt hij een Promt te zien krijgt die vraagt om de naam van de bezoeker. 
2. Toon de ingevulde naam van de bezoeker op de pagina in een "Welkom ....!" gedeelte
3.  Vraag daarna de leeftijd van de bezoeker. Als de leeftijd boven de 18 is verander dan de achtergrond kleur van het Welkom element in groen, zoniet verander deze dan in rood.
4.  Sla beide gevraagde gegevens op in een object genaamd `bezoeker` met 2 properties: `naam` en `leeftijd`.

Gebruik zoveel mogelijk HTML/CSS technieken zoals je die heb leren kennen in Frontend-Basic en Frontend-Essentials. Dit betekent dat je juiste HTML elementen (tags) gebruikt voor onderdelen van je portfolio. Dus als je een lijst hebt met punten maak daar dan een ordered of unordered list van. Wil je informatie tonen die het beste in een tabel is te vatten, maak daar dan een tabel van. Het is aan jou om te beslissen welke elementen het beste kunnen worden toegepast in een bepaalde situatie.

Onderstaande lijst is een beknopt overzicht van de HTML/CSS en JS technieken die behandeld zijn in de Frontend-Basic en Essentials modules. Kijk voor uitleg bij de desbetreffende modules. Uiteraard is het toegestaan niet behandelde technieken te gebruiken.

#### HTML
```html
<!-- Frontend-Basic -->
    <!DOCTYPE html>
    <head> en <title> en <body>
    <h1> t/m <h6> en <p>
    <a href="">
    <img src="">
    class- en id-atributen (<element class="" id="">)

<!-- Frontend-Essentials -->
    <ul> en <ol> met <li>
    <nav> en <article>
    <table> met <thead> en <tr> en <td>
    <link rel="" href="">
    <script src=""> 
```

#### CSS
```css
/* Frontend-Basic */
    background-color
    color

/* Frontend-Essentials */
    display
    boxmodel met border, margin en padding
    flexbox met row / row-reverse en column / column-reverse en justify-content / align-items
```

#### Javascript
```javascript
// Frontend-Basic
    alert() en prompt() en confirm()
    Let (Variabelen) 

// Frontend-Essentials
    console.log()
    variabelen met datatypes
    objects met properties
    string concattenation
    if / else
    document.queryselector()
```


## Live zetten mbv Github Pages

Onderstaande video linked naar een korte introductie (1:05m) over Github Pages.

[![Wat is Github Pages?](https://img.youtube.com/vi/2MsN8gpT6jY/maxresdefault.jpg)](https://vib.by/v/XyYAbowfq)

Github pages geef je de mogelijkheid om één repository in je account live te zetten. Zie [deze link](https://docs.github.com/en/free-pro-team@latest/github/working-with-github-pages/configuring-a-publishing-source-for-your-github-pages-site) voor een uitleg over hoe je de Challenge repository live zet. Je portfolio zal te zien zijn op `github_username.github.io`.
>
> :warning: LETOP: je moet aangeven dat je de `portfolio` submap van deze repository als root wilt gebruiken. 